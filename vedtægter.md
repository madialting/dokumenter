# Vedtægter for Mad I Alting

## § 1 NAVN OG STATUS
* Stk. 1. Foreningens navn er "Mad I Alting".
* Stk. 2. Foreningens hjemsted er i Aarhus.

## § 2 FORMÅL
* Stk. 1. Foreningens formål er at understøtte muligheden for fælles indkøb og konsumering af mad i nærområdet af Datalogisk Institut, Aarhus Universitet.
* Stk. 2. Foreningens formål varetages ved at danne rammer for fælles indkøbsmuligheder over for spisesteder i nærområdet.

## § 3 MEDLEMSKAB
* Stk. 1. Medlemskab opnås ved indbetaling af gældende kontingentsats.
* Stk. 2. Medlemskab forbeholdes ph.d.-studerende i Ubiquitous Computing and Interaction Group på Datalogisk Institut, Aarhus Universitet.
* Stk. 3. Fortsat medlemskab forudsætter løbende rettidig betaling af eventuel gæld til foreningen, hvor bestyrelsen definerer hvad løbende rettidig betaling er.
* Stk. 4. Udmeldelse af foreningen kan ske ved henvendelse til et bestyrelsesmedlem.
* Stk. 5. Ved modarbejdelse af foreningens interesser, kan et medlem ekskluderes fra foreningen, af bestyrelsen. Eksklusioner skal bekræftes på næstkommende generalforsamling med 2/3-dels flertal, ellers annulleres eksklusionen.

## § 4 GENERALFORSAMLINGER
* Stk. 1. Generalforsamlingen er foreningens højeste instans.
* Stk. 2. Ordinær generalforsamling afholdes årligt i første halvår.
* Stk. 2a. Indkaldelse skal ske mindst to uger forinden, med angivelse af dagsorden til medlemmerne.
* Stk. 3. Møde- og stemmeberettigelse på generalforsamlingen forudsætter medlemskab af foreningen og minimum 14 dages medlemsskab.
* Stk. 4. Forslag, der ønskes behandlet på generalforsamlingen, skal være bestyrelsen i hænde senest syv dage før generalforsamlingen. 
* Stk. 5. Dagsorden for den ordinære generalforsamling skal som minimum indeholde:
1. Valg af en ordstyrer, en referent og to stemmetællere.
2. Godkendelse af referat fra sidste generalforsamling
3. Formandens beretning.
4. Kassereren fremlægger det reviderede regnskab til godkendelse.
5. Behandling af indkommende forslag.
6. Behandling af eksklusionssager.
7. Valg af bestyrelse.
8. Valg af revisor.
9. Eventuelt.

* Stk. 6. Alle stemmeberettigede kan stemme på så mange eller så få kandidater de vælger.
* Stk. 7. Generalforsamlingen træffer sine beslutninger med simpelt flertal, med mindre andet er angivet i vedtægterne.
* Stk. 7a. Afstemning foregår ved håndsoprækning.
* Stk. 7b. Skriftlig afstemning anvendes, hvis det begæres af en eller flere mødedeltagere.

## § 5 EKSTRAORDINÆR GENERALFORSAMLING
* Stk. 1. Bestyrelsen kan indkalde til ekstraordinær generalforsamling.
* Stk. 2. Et minimum på en tredjedel af medlemmerne kan begære en ekstraordinær forsamling, ved fremsættelse af en skriftlig anmodning for bestyrelsen.
* Stk. 3. En medlemsbegæret generalforsamling skal afholdes senest fire uger efter, at anmodningen er kommet bestyrelsen i hænde.
* Stk. 4. Indkaldelsesfristen for en ekstraordinær generalforsamling er to uger.

## § 6 BESTYRELSEN
* Stk. 1. Foreningens daglige ledelse varetages af bestyrelsen.
* Stk. 1a. Bestyrelsen vælges af generalforsamlingen for perioden frem til næste generalforsamling, medmindre en ekstraordinær generalforsamling finder det formålstjenesteligt at vælge en anden.
* Stk. 2. Bestyrelsen leder foreningen i overensstemmelse med dens vedtægter og generalforsamlingens beslutninger.
* Stk. 3. Bestyrelsen består af følgende poster: bestyrelsesformand, kasserer, samt op til fem menige medlemmer.
* Stk. 3a. Bestyrelsen skal vælge en bestyrelsesformand og en kasserer.
* Stk. 4. Beslutninger træffes med simpelt flertal blandt alle bestyrelsesmedlemmer.

## §7 GENNEMSIGTIGHED
* Stk. 1. Dagsordner til møder udarbejdes på foreningens website.
* Stk. 2. Alle bestyrelsesmødereferater skal offentliggøres på foreningens website.
* Stk. 3. Bestyrelsesmøder er åbne for medlemmerne.

## § 8 ØKONOMI
* Stk. 1. Foreningens regnskabsår går fra 1. januar til 31. december.
* Stk. 2. Bestyrelsen er ansvarlig for regnskabet, og står til ansvar over for generalforsamlingen.
* Stk. 3. Foreningens regnskab føres af kassereren.
* Stk. 5. Kassereren og ét af de øvrige bestyrelsesmedlemmer i foreningen tegner sammen foreningen i økonomiske forhold.
* Stk. 6. Regnskabet revideres af den på generalforsamlingen valgte revisor.
* Stk. 6a. Den på generalforsamlingen valgte revisor må ikke være siddende bestyrelsesmedlem.

## § 9 TEGNING OG HÆFTELSE
* Stk. 1. Foreningen tegnes udadtil ved underskrift af mindst et bestyrelsesmedlem, samt enten bestyrelsesformanden eller kassereren.
* Stk. 2. Ved økonomiske dispositioner over 5000 kr. kræves dog underskrift af formand og kasserer i forening.
* Stk. 3. Køb, salg eller pantsætning af fast ejendom skal godkendes af generalforsamlingen.
* Stk. 4. Låneoptagelse skal godkendes af generalforsamlingen.
* Stk. 5. Der påhviler ikke foreningens medlemmer nogen personlig hæftelse for de forpligtelser, som påhviler foreningen.

## § 10 VEDTÆGTER
* Stk. 1. Foreningens gældende vedtægter er til enhver tid de gældende vedtægter i foreningen.
* Stk. 2. Disse vedtægter kan kun ændres med 2/3 flertal af de fremmødte på en generalforsamling, hvor ændringsforslaget fremgår af dagsordenen.
* Stk. 2a. Formuleringer og ordvalg i forslag til vedtægtsændringer kan ændres af generalforsamlingen så længe disse ændringer ikke påvirker forslagets budskab i grundlæggende grad.
* Stk. 3. Vedtægtsændringer træder i kraft efter generalforsamlingens afslutning.

## § 11 OPHØR
* Stk. 1. Opløsning af foreningen kan kun finde sted med 2/3 flertal af de fremmødte på to hinanden efterfølgende generalforsamlinger, hvoraf den ene skal være en ordinær generalforsamling.
* Stk. 2. Ved opløsning tilfalder foreningens aktiver en eller flere relevante foreninger efter generalforsamlingens nærmere bestemmelser.
