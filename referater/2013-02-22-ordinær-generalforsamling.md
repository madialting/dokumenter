# Ordinær generalforsamling 22-2-2013

## Dagsorden
1. Valg af en ordstyrer, en referent og to stemmetællere
2. Godkendelse af referat fra sidste generalforsamling
3. Formandens beretning
4. Kassereren fremlægger det reviderede regnskab til godkendelse
5. Behandling af indkomne forslag
   1. Menig Prentow: Foreslår til afstemning, at det gældende fra generalforsamlingens afslutning kun skal være tilladt at fortære truede dyrearter.
      1. Note: Det vil kræve en vedtægtsændring, som kun kan blive vedtaget ved flertalsafstemning med minimum 2/3 flertal. Ændringer vil træde i kraft ved generalforsamlingens afslutning.
      2. Menig Prentow bedes til generalforsamling medbringe en formulering af omtalte vedtægtsændring, der kan bringes til afstemning.
   2. Formand Nielsen: Udvidelse af potentielle foreningsmedlemmer. F.eks. nuværende og kommende p.hd.-studerende fra PIT.
      1. Note: Det vil kræve en vedtægtsændring, som kun kan blive vedtaget ved flertalsafstemning med minimum 2/3 flertal. Ændringer vil træde i kraft ved generalforsamlingens afslutning.
      2. Konkret foreslåes det at § 3 stk. 2 ændres til følgende:
         1. Medlemskab forbeholdes ph.d.-studerende i Ubiquitous Computing and
Interaction Group på Datalogisk Institut, Aarhus Universitet eller ph.d.-studerende ved Centre for Participatory Information Technology, der er tilknyttet Datalogisk Institut, Aarhus Universitet.
   3. Formand Nielsen: Oplæg til diskussion om forsøg på at forhandle sig til rabat hos Studenterhusfonden / kantinen.
      1. Hvad er konsekvensen i tilfælde af negativt udkom? Hvad er mindste acceptable resultat?
6. Behandling af eksklusionssager
   1. Ingen registrerede sager.
7. Valg af bestyrelse
8. Valg af revisor
9. Eventuelt

## Referat

1. Formand Nielsen valgt til ordstyrer, Kasserer Wüstenberg til referent, og Menig Prentow og Bestyrelsesmedlem Jensen er stemmetællere.
2. Referatet oplæst og enstemmigt godkendt.
3. Formandens beretning blev med overbevisning i stemmen fremlagt og applauderet.
4. Regnskab fremlagt og godkendt. Stilfærdig, men respektabel tilkendegivelse af godkendelse.
5. Indkomne forslag:
   1. Menig Prentow: Det kunne være godt at spise nogle truede dyrearter, for at prøve noget nyt. Der er ikke indhentet forslag fra leverandører. Zoologisk have kunne være et godt bud, "når der er en løve der falder om". Hvad med ål? Afstemning: 1 for, 4 imod, 1 blank. Forslaget er ikke godkendt.
   2. Forslag præsenteret. Ordlyd bedes ændret: eller/og. Kan endnu en gruppe tilføjes? Nej, ikke ifølge vedtægterne. Endelig ordlyd: "Medlemskab forbeholdes ph.d.-studerende i Ubiquitous Computing and Interaction Group på Datalogisk Institut, Aarhus Universitet, og ph.d.-studerende ved Centre for Participatory Information Technology, der er tilknyttet Datalogisk Institut, Aarhus Universitet." Afstemning: 6 for, 0 imod eller blank.
   3. Diskussion fremlagt. God idé, mindst rabat som ved pap-klippekortet. Bestyrelsen går videre med det.
6. Ingen sager.
7. Mads Møller Jensen, Matthias Nielsen og Markus Wüstenberg stiller op igen. Ingen kampvalg, alle er valgt. Applaus.
8. Allan Stisen opstillet og valgt til revisor. Behersket applaus.
9. Eventuelt:
   1. Forening måske lige ekskluderende nok? Use, Design and Innovation kunne eksempelvis være en relevant gruppe at inkludere ph.d.-studerende fra. Det kan genoptaget til næste generalforsamling, eller måske kan der indkaldes til en ekstraordinær generalforsamling. Bestyrelsen diskuterer.
   2. Kommentar: Allan Stisen efterspørger mere kampvalg, mere blod.
   3. Flere arrangementer? Hvad med rejser? Kulinariske rejser. Kontingentet kunne hæves til f.eks. 100 kr. om året. Bestyrelsen tager den videre.
   
Generalforsamlingen er hævet, ordstyrer Nielsen takker for god rod og orden.
